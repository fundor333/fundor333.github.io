---
title: Tanti Auguri Nintendo Switch
date: 2018-03-03 00:00:00 +0000
category:
- rant
tags:
- rant
slug: tanti-auguri-nintendo
description: Esattamente un anno fa veniva rilasciata la Nintendo Switch. Oggi, un
  anno dopo, vediamo che tipo di mercato ha coperto.

---
Esattamente un anno fa, il 3 Marzo 2017, usciva la _Nintendo Switch_, la prima console sia fissa che portatile che la _Nintendo_ abbia mai fatto. In quella stessa data mi è stata regalata una _Nintendo Switch_ con _Zelda Breath of the Wild_, il gioco di lancio della console, per il mio compleanno, sempre il 3 Marzo.[^1]

Oggi, a un anno dopo, mi metto a fare i conti su com'è la console e su che parte del mercato si è posizionata la console ibrida.

## Caratteristiche tecniche
Partiamo dalla parte completamente oggettiva: le specifiche tecniche.


| Tipo             | Dettagli                                                                                    |
| ---------------- | ------------------------------------------------------------------------------------------- |
| **Dimensioni**   | 102 mm x 239 mm x 13,9 mm                                                                   |
| **Peso**         | 400 g con controller attaccati                                                              |
| **Schermo**      | Touch screen capacitivo / 6,2 pollici LCD / risoluzione 1280 x 720                          |
| **GPU/CPU**      | Processore NVIDIA Tegra                                                                     |
| **Memoria**      | 32 GB di cui almeno 6,2 GB occupati dal sistema operativo                                   |
| **Connessione**  | Wireless LAN (compatibile IEEE 802.11 a/b/g/n/ac) / Bluetooth 4.1 (solo per la modalità TV) |
| **Uscita Video** | 1920x1080 con 60 fps via HDMI su TV. 1280x720 con 60 fps sullo schermo integrato            |
| **Sensori**      | Accelerometro / giroscopio / sensore di luminosità                                          |

Semplicemente da questi dati si capisce che la console risulta essere meno _potente_ delle rivali della _Sony_ e _Windows_. Questo però è causato dalla possibilità di giocare "al volo" con la modalità portatile e quindi, dal mio punto di vista, è uno scambio equo per permettere alla batteria di avere una durata _più che accettabile_.

## Casi d'uso

Sostanzialmente la console è sia una console _portatile_ che una console _fissa_. 
Per fare ciò è stata creato un "dock" che viene collegata alla televisione o allo schermo (essendo collegabile via HDMI basta anche un monitor). Questa base risulta però pericolosa per l'integrità dello schermo touch, che viene segnato se ripetutamente inserita e rimossa senza fare attenzione. Personalmente ho risolto il problema con una pellicola protettiva che avrei acquistato comunque trattandosi anche di una console portatile e che l'uso più ambio che io ne faccio è proprio la funzionalità portatile.

Altro problema è il punto di aggancio per l'alimentazione. Essendo posizionato sotto non è possibile utilizzare la _gamba_ per tenere lo _Switch_ in verticale mentre è in carica. Per farlo è necessaria una "base" che alzi lo _Switch_. Anche questa la ho presa separatamente e da rivenditori di terze parti anche se la Nintendo sembra essere intenzionata a spostare la presa dello _Switch_ nella prossima linea.[^2]

Ho fatto delle prove in tv e il risultato è esattamente quanto sperato. Ottima qualità video, ottimo audio, l'unico problema da parte mia è che la connessione alla rete è possibile solo via wifi ma per il resto funziona divinamente. 

## Videogiochi dello _Switch_

Già dal lancio lo _Switch_ dimostra che è una console per due macro-categorie di videogiochi:

* _**Indie**_ quali _Shovel Knight,World of Goo, Little Inferno, The Binging of Isaac: Afterbirth+_
* _**GDR**_ quali _I am setsuna, Shovel Knight, The Legend of Zelda Breath of the Wild_

Questo attaggiamento dello _Switch_ è continuato e continua tuttora con giochi come _Xenoblade Chronocols 2_, _Terraria_e quello che sto attendendo di più in assoluto _Hollow Knight_.

Questa è la vera potenza della console _Nintendo_ dal mio punto di vista: tanti sviluppatori indipendenti che sono attratti dalla console e che rilasciano software per essa e, a seguire, grosse ditte come _Bethesda_ e la _Square Enix_ che rilasciano giochi.

Il risultato è che va a coprire una fascia di mercato che le altre console non riescono a coprire e che è slegata dalla postazione di gioco (punto focale del successo della console).

A questo poi viene aggiunto il fattore _esclusive Nintendo_, che risultano sempre essere molto attraenti soprattutto per chi segue il franchise da tempo.

## In conclusione

Ottima idea di console, ottima implementazione ibrida, alcuni difetti nel design ma molto limitati. A questo si aggiunge un bel parco giochi e esclusive con un bel parco _indie_ che incentivano il mercato con nuove idee e nuove grafiche.

Personalmente consiglio l'acquisto della console sopratutto se interessano gli _indie e i gdr_ ma se non piacciono queste due categorie potrebbe essere una console meno adatta se piacciono di più gli _sparatutto_. 

Sperando di avervi interessato vi invito a commentare e discutere sulla console, grazie.

[^1]: Per chi fosse interessato ho la versione "_blu-rossa_" della console
[^2]: Sostanzialmente i problemi di design dello _Switch_ sono conosciuti e sembra che la _Nintendo_ ha già pronti i fix per la prossima versione
