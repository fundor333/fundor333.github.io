---
title: E Talk Al Pycon9
date: 2018-02-12 00:00:00 +0000
tags:
- convention
- pycon
- python
slug: e-talk-al-pycon9
description: E vado a parlare al Pycon9 per colpa di questo blog, della mia piccola
  passione per i generatori di siti statici e di un certo informatico
categories:
- rant
feature_link: "https://unsplash.com/photos/C4G18Paw0d4"
feature_text: "Photo by Daniil Kuželev on Unsplash"
---
E per caso mi ritrovo a dover parlare al Pycon... E ovviamente voglio complicarmi la vita perchè se non faccio le cose in modo facile non mi diverto a sufficienza.

Facciamo un po' di ordine:

* Ho un blog gestito attraverso un *generatore di siti statici*
* Passo spesso tra *Pelican* e *Hugo* come generatore del blog, in quanto non mi trovo con entrambi
* Ho una passione per il formato file .TeX e per LaTeX
* Voglio partecipare al Pycon9 spendendo poco ma ho "*perso*" la posizione di studente laureandomi

Questo ha portato a combinare tutto in una unica situazione: sono uno degli speaker del Pycon 9 e porterò *Pelican* come talk... E tutto questo in *LaTeX*.

Questo significa che ho fatto sia delle modifiche sul blog che dei nuovi repository su *[Github](https://github.com/fundor333)*. In particolare ho ristutturato l'intero blog con _**Hugo**_ (che va a sostituire *Pelican*) e preparato due nuove sezioni del sito: *eventi* e *talk*.

Appena disponibili queste due sezioni appariranno nel menù in alto per portarvi a un riassunto degli eventi a cui ho partecipato e a cui voglio partecipare (ovviamente con tutti i dettagli e link del caso) e la parte talk dedicata alle mie presentazioni che, con slide e tutto il materiale annesso, verranno postate anche come articolo di questo blog. Questi articoli, di fatto, costituiscono la mia traccia di appunt con qui io tengo il talk e, ovviamente, per il *Pycon9* prendo pesantemente dai miei articoli di comparazione di *Hugo e Pelican* passati, sia da una ricerca che sto facendo personalmente su *Pelican* e il sistema di plugin, vero punto di forza per questo software.

A questo aggiungo anche che ho bruciato la SSD del mio portatile abituale per cui tutto quello che faccio è nel vecchio Mac BookPro che, borbottando, ci mette 3-4 volte tanto a fare tutto e personalmente, non ci sono più abituato.

A presto altri aggiornamenti sulla cosa e nuovi articoli sul blog.
